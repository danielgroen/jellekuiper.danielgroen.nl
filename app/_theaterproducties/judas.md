---
title: Judas
headerimage: /assets/img/theaterproducties/judas/Theaterproducties-judas-Jelle-Kuiper.jpg
teasertext: De Holleeders dichtbij. Avondvullende belevenis waarin we de Holleeders van dichtbij volgen.
image: bedrijfsoptredens/Bedrijfsoptreden-Jelle-Kuiper-fakespeech.jpg
subject: 'Bv. Theaterproducent'
message: 'Bv. Hoi Jelle,  ik heb een producent nodig voor een theatervoorstelling die ik op aan het zetten ben. Wil je een keertje koffie drinken? Groetjes, Charlotte'
layout: detailpage
order: 1
---

Dertig jaar lang terroriseert crimineel Willem Holleeder zijn familie. Om dit te stoppen verraden zijn zussen Astrid en Sonja hem en leggen belastende verklaringen tegen hem af. Het komt hen duur te staan. Vanuit de gevangenis regelt hun broer hun liquidatie. In 2016 schrijft Astrid Holleeder haar verhaal op. Als testament, omdat ze niet weet of ze er morgen nog is. In 'Judas' schetst ze een portret van het gezin waarin ze opgroeit, de dagelijkse angst waarmee ze leven, en hoe ze zich uiteindelijk verzet en haar eigen broer verraad.

Vanaf nu staat 'Judas' in het theater. Deze psychologische theaterthriller wordt verteld vanuit het
perspectief van de vier vrouwelijke omstanders van Holleeder: zijn twee zussen, moeder en nichtje. Deze aangrijpende voorstelling laat zien hoe het is als je leven dagelijks wordt beheerst door angst. En hoeveel moed ervoor nodig is om die angst te trotseren.

Met Ren√©e Fokker, die Astrid speelt, Margo Dames, Trudy de Jong en Eva van de Wijdeven. Ondanks de bedreigende situatie waarin ze zich bevindt, werkt Astrid Holleeder actief mee aan de
totstandkoming van deze voorstelling.

Ben jij een verrader? Zou jij je familie kunnen verraden? Je broer? En wat als je broer Willem
Holleeder is?

De regie ligt in handen van Johan Doesburg, Sophie Kassies is verantwoordelijk voor het script.
Eerder werkten zij beiden aan onder meer 'De Prooi' en 'Tirza'. 'Judas' is een coproductie van Senf Theaterpartners, Kik Productions en Jelle Kuiper Producties.

{% include block/block.video.html src="https://www.youtube.com/embed/L7urQeg7KZ4" %}
{% include elements/button.html text="Judas in theater" href="https://judasintheater.nl/" %}